<p class="predgovor-text">
@1.@ Овај речник замишљен је првобитно као (шест пута) скраћена верзија #Речнuка српскохрватскога књuжевног језика# 
Матице српске, при чему би аутори одлучивали само о томе која реч улази у једнотомни речник, а која не. Како се 
током рада број аутора удвостручио, дошло се у ситуацију на коју је у Уводу монументалног #Речника српскохрватскога књижевног и народног језика# САНУ посредно указао велики српски лингвиста Александар Белић тврдећи да тај речник 
„неће бити еклектички, тј. такав у који би уредници пуштали само оне речи за које мисле да имају права грађанства у 
савременом књижевном језику. Јер такво поступање уредника било би индивидуално, зависило би од њихова знања, укуса и 
разумевања“ (књ. I, 1959, стр. ХХIII). Управо то што „неће бити“ Речник САНУ постао је, нужно, речник који читалац 
има у рукама. У њему се, наиме, због обима његовог, морало „судити“ речима, и то на више начина: 
</p>

<p class="predgovor-text">
1) тиме што нека реч није уопште ушла у Речник (нпр. @обла̀знути (се)@, в. РСАНУ), а нека јесте (нпр. @обли́зати (се)@);
</p>

<p class="predgovor-text">
2) тиме што је нека реч дата истакнуто, масним словима, а друга (најчешће, заправо, творбено-морфолошка варијанта исте речи)
обичним слогом, нпр. @а̏бдикацио̄нӣ@ (абдика́цијскӣ) или @мѐнискус@ (мѐнискoс, мѐниск);
</p>

<p class="predgovor-text">
3) тиме што је реч која је прва по азбучном реду упућена на другу која тек следи, нпр. @инозе́мство@ $с$ в. #иностранство#,
@луна̀тик@ и @луна̀тича̄р@ $м$ в. #месечар#.
</p>

<p class="predgovor-text">
Проблем је, међутим, у томе што се о томе да ли нека реч треба да уђе у Речник у великој мери одлучивало
„индивидуално“, а та одлука умногоме је зависила „од ... знања, укуса и разумевања“ чланова
ауторског колектива. Но, и поред тога, убеђени смо да Речник српскога језика садржи огромну већину
речи које спадају у наш савремени књижевни језик, а евентуални изостанак неке познате и фреквентне
књижевне речи резултат је пропуста, а не одлуке аутора. У једном случају, међутим, не ради се о пропусту
И непажњи, већ о свесној, мада нерадо донетој одлуци да се изоставе глаголске именице од несвршених
глагола типа #до̀вође̄ње# (: дово̀дити), #ку̏ца̄ње# (: ку̏цати), #поха́ђање# (: поха́ђати), #уши́ва̄ње# (: уши́вати),
#чавр̀ља̄ње# (: чавр̀љати) итд. С обзиром на фреквенцију глаголских именица у књижевном језику то представља
приличан губитак, али и велику уштеду у простору будући да таквих именица има у нашем језику
више хиљада. Утешна је чињеница да сваки изворни говорник српског језика може по аутоматизму извести
глаголску именицу од несвршеног глагола, нпр. #гледати# → #гледање#, #носити# → #ношење#, #узимати# → #узимање# и сл., 
али овај речник није намењен само њима. Ваља ипак поменути да су у Речник ушле глаголске
именице код којих су засведочена посебна значења или домени употребе (в. нпр. #га́ђа̄ње#, #ми̏шље̄ње#,
#спа́ва̄ње# и др.), као и оне нерегуларне творбе (нпр. #лѐбде̄ње#). С друге стране, у Речнику има известан
број речи које, строго узевши, не спадају у књижевну лексику или се налазе на маргини српског стандарднојезичког
лексичког фонда.
</p>

<p class="predgovor-text">
@2.@ #Речник српског језика# јесте у највећој мери заснован на шестотомном #Речнику српскохрватскога књижевног језика# 
Матице српске, али не само на њему. Аутори су, наиме, обрадили и знатан број речи и значења
којих нема у Матичином Речнику. И принципи обраде речи слични су, дакле не и идентични, онима у наведеном речнику.
</p>

<p class="predgovor-text">
a) Тако се прво наводи реч као одредница која се дефинише, и то у свом основном облику: номинативу
једнине код именских речи (именица, заменица, придева и бројева), инфинитиву (код глагола) и једином
код непроменљивих речи (непроменљивих бројева, прилога, предлога, везника и речци). Хомоними
су означени експонираним бројкама, нпр.
</p>

<p class="predgovor-text">
@коса¹@ $ж$ #длаке на човечјој глави, власи.#
</p>
<p class="predgovor-text">
@коса²@ $ж$ #пољопривредна алатка.#
</p>
<p class="predgovor-text">
@коса³@ $ж$ $геогр.$ #косо нагнута страна брега или планине, падина.#
</p>

<p class="predgovor-text">
Речи истога значења које следе азбучним редом једна иза друге (понекад и ако су близу једна друге)
дате су, уштеде ради, линеарно, нпр. @абревијату́ра@ и @абревија́ција@ $ж$ или @ѝзранити,@ -им и @израња́вити,@ 
-ањавим $свр.$ Линеарно, једна иза друге, наводе се одреднице с различитим рефлексом јата (по азбучном
реду екавског лика), и то прво екавски лик, а потом (и)јекавски, нпр. @место@ јек. @мјесто@ с. Повратне форме
глагола обрађују се заједно са неповратним, с тим што су одвојене знаком @■ ~ се@. Изрази или фразе уз одговарајуће
одреднице одвојене су знаком • и штампане су мањим словима.
</p>

<p class="predgovor-text">
b) Морфолошки облици и морфонолошке алтернације код именица дати су одмах иза одреднице када
се ради о генитиву једнине, нпр. @бо́рац,@ -рца; @вра́бац,@ врапца и сл., док се облик 1. л. презента код глагола
и облици номинатива придева у женском и средњем роду наводе редовно, чак и кад нема никаквих
(то значи ни прозодијских) алтернација (нпр. @ло̀мити,@ -ӣм, односно @но̏в,@ -а, -о). Остали морфолошки и прозодијски
занимљиви облици наводе се често, али не и редовно, иза граматичке квалификације одреднице,
нпр. @ве̏че@ $с$ и @ве̏че̄@ $с и ж$ (ген. -ери $ж$ (-ера $с$); $мн.$ -ери $ж$ (-ера $с$); 
@ру́ка@ $ж$ ($дат.$ ру́ци, $ак.$ ру̑ку, $мн.$ ру̑ке, $ген.$ ру̀кӯ); наи́ћи
(на̀ӣћи), на̀ӣђе̄м $свр.$ ($имп.$ наи́ђи; $аор.$ наи́ђох, наи́ђе и на̏ӣђе; $рад. прид.$ наѝшао и на̀ишао, -шла).
</p>

<p class="predgovor-text">
с) Код наглашених речи (а то значи код већине) наведена су њихова прозодијска обележја (акценат
и евентуално квантитет). Акценатске алтернације наводе се редовно код именица ако се тичу односа номинатив
- генитив (нпр. @мост@, моста) и глагола ако се тичу односа инфинитив-презент (нпр. @носити@, носим),
а у осталим случајевима код ових врста речи факултативно (нпр. @глава@ $ж$ ($ак.$ главу, $вок.$ главо, $мн.$ главе)
или сл. Код придева су акценатске алтернације м. р. ~ ж. р. редовно исказане самим тим што се уз ном.
јд. м. рода увек наводи и облик ж. рода, нпр. @млак,@ млака, -о. Равноправни акценатски ликови дати су у
истом реду и повезани везником „и“, нпр. @бунар,@ -ара и @бунар,@ -а $м$; @милостиња@ и @милостиња@ $ж$; @оћоравити,@
оћоравим и @оћоравити,@ -им $свр.$ Акценатски лик који се из различитих разлога сматра неравноправним
главном, основном, дат је у загради, обичним слогом, нпр. @монотон@ (монотон); @играти@ (играти), играм. Претпостављамо
да ће многа акценатска решења изазвати незадовољство код читалаца, али тешко је свима
угодити када имате тако разуђен прозодијски систем као што је српски. Уосталом, с таквим читаоцима често
бисмо се и сами сложили. Уз све то иде и чињеница која се тиче раскорака између онога како се стварно
говори и онога што се наводи у речницима и граматикама српског језика, па и овде. Реч је посебно
(што значи не и једино) о изговору силазних акцената ван првога слога у речима типа #вирулентан# – #вирулентност#,
#стакато# и тако даље и томе слично, који су овде вештачки претворени у: @вирулентан@ и @вирулентан@
– @вирулентност@ и @вирулентност@, @стакато@ и сл. Није, међутим, посао лексикографа и лексикографије
да успостављају и мењају основне принципе прозодијског система српског књижевног језика, већ
акцентолога и акцентологије.
</p>
